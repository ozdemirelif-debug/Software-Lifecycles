"# Software-Lifecycles" 
# Software-Lifecycles
Yazılım Yaşam Döngü Modelleri
	Yazılım yaşam döngüsü, (Software Development Life Cycle SDLC) yazılımın hem üretim hem de müşteri tarafından kullanımı süreçlerinde devam eden yazılımı geliştirmek için geçirdiği aşamaların tümüne verilen isimdir diyebiliriz. Bu süreçte zaman zaman kullanıcı ihtiyaçları ve ürün hataları ortaya çıktığı için, süreç hiçbir zaman tek yönlü olmayıp geriye dönüşlerin yapıldığı, tekrarlar ile sorunların çözüldüğü veya yeni özelliklerin elde edildiği bir döngü halini alır. Bu döngüler sayesinde yazılımın gelişimi daha rahat ve planlı bir hal alır. Bu döngüdeki bazı temel adımlar sayesinde zaman ve ekonomi yönetiminde daha hâkim olduğumuzu söyleyebiliriz. Yazılım yaşam döngüsünün temel adımlarını genel olarak aşağıdaki gibi sınıflandırabiliriz:  Planlama(Planning) – Analiz(Analysis) – Tasarım(Design) – Gerçekleştirme(Implementation) – Bakım(Maintenance). İlk olarak planlama aşamasından bahsedelim.  Bu aşamada üretilecek olan ürün için müşteriden müşterinin gereksinimleri alınır ve ürün için fizibilite çalışması yapılır. Bu çalışmalardan sonra planlamalar yapılır ve süreç başlamış olur. Analiz aşamasında ise temel amaç yazılım mühendisi açısından mevcut yapılan plandaki çözümün incelenip müşteri isteğinin doğru bir şekilde anlaşılıp anlaşılmadığının ortaya çıkarılmasıdır. Bu aşamada gereksinimler detaylı bir şekilde incelenir ve projede nelerin istenildiği ile ilgili analiz çalışmaları da yapılır. Daha ayrıntılı bir şekilde yapılan problem tanımlama aşamasıdır da diyebiliriz. Her şey iki tarafça açıkça anlaşılıp kesinleştikten sonra dokümantasyon yapılır. İki tarafta oluşan iletişim kopukluklarında yazılım mühendisi ve müşteri aynı ortamda birlikte çalışmalar yapabilirler. Bu süre zarfında iki tarafta birbirini anlayıp problemi daha rahat çözümleyebilir. Sonrasında tasarım aşaması gelir. Gereksinim açıkça tanımlandıktan sonra başlanması gereken aşamadır. Bu aşamada tasarımlar yapılır. Tasarımlar mantıksal ve fiziksel tasarım olarak ikiye ayrılır. Mantıksal tasarım önerilen sistemin yapısını anlatır. Olası örgütsel değişiklere önerilir. Fiziksel tasarım yazılımı içeren bileşenler ve bunların ayrıntılarını içerir. Sıra gerçekleştirme aşamasına gelmiştir. Kodlama ve test aşamaları yapıldıktan sonra kurulumun yapıldığı aşamadır. Teslim edilen projenin artık bakım aşaması proje yaşamı boyunca sürecek şekilde başlamış olur. Bu aşamada proje için varsa hatalar düzeltilir, iyileştirmeler yapılır, ürün için istenilirse yeni özellikler eklenir.
•	Modellerin Açıklamaları
Çağlayan Yaşam-Döngü Modeli (Şelale-Waterfall)
 
Şelalenin her basamağında yer alan aktiviteler eksiksiz olarak yerine getirilir. Bu bir sonraki basamağa geçmenin şartıdır. Her safhanın sonunda bir doküman oluşturulur. Bu yüzden şelale modeli doküman güdümlüdür. Yazılım süreci doğrusaldır, yani bir sonraki safhaya geçebilmek için bir önceki safhada yer alan aktivitelerin tamamlanmış olması gerekir. Kullanıcı katılımı başlangıç safhasında mümkündür. Kullanıcı gereksinimleri bu safhada tespit edilir ve detaylandırılır. Daha sonra gelen tasarım ve kodlama safhalarında müşteri ve kullanıcılar ile diyaloğa girilmez. Avantajları fazların net bir şekilde sınırlandırılması, basit planlama ve kontrol olanakları, basit ve anlaşılabilir bir model, düşük maliyetli olmasıdır. Dezavantajları Kullanıcı katılımının sadece tanım aşamasında mümkün olması, doküman güdümlü olması; sıralama, sınırlandırma ve yeterlilik problemlerinin bulunmasıdır. Modelin getirdiği bazı problemler de bulunuyor. Safhaların birbirinden kesin olarak ayrı tutulmaları gerçekçi değildir. Projelerde safhalar arasındaki bu sınırlar yok olabilir. Teoride safhalar birbirlerini takip edeler. Projelerde bunun bazen mümkün olmadığını ve önceki safhalara geri dönülmek zorunda kalındığını görebiliriz. Safhalar arası geri dönüş yetersizdir. Model değişikliğe açık değildir. Müşteri gereksinimlerinin proje öncesi detaylı olarak kâğıt üzerinde oluşturulması ileride sorun yaratabilir. Müşteri gereksinimleri değişikliğe uğrayabileceği için, yazılım sisteminin de yapısal değişikliğe uğraması kaçınılmaz olabilir. Böyle bir durum maliyeti artırır, çünkü yeni ve değişen gereksinimleri implemente edebilmek için modelde yer alan safhaların birkaç kere uygulanması gerekebilir. Sistemin kullanılır hale gelmesi uzun zaman alabilir. Başlangıçta yapılan hataların tespiti çok uzun zaman alabilir. Bu hataların giderilmesi maliyeti yükseltir. Modül implementasyonları için zaman tahminleri proje planlarını oluşturan yöneticiler tarafından yapılır. Teknik bilgiye sahip olmayan şahıslar tarafından yapılan bu tahminler çoğu zaman doğru değildir. Bu durum proje planlama sürecini negatif etkiler.
     Kodla ve Düzelt Yaşam-Döngü Modeli
 

Küçük yapıdaki programlar için kullanılan bir modeldir. Ürünü direkt gerçekleştirilmeye odaklanılmıştır. Belgeleme yapılmaz. Belgelemelerin yapılmamasından dolayı bakımı zordur.
      
	V Süreç Modeli
 
	Adımlar V şeklini oluşturduğu için V-Şeklinde Model denilmiştir. Aslında şelale modeline benzer fakat şöyle bir farkı vardır. Yine planlama, ihtiyaç belirleme, üst seviye ve alt seviye tasarımlar vardır. Üst seviye de daha genel bakışa göre tasarım yapılır. Üst seviye tasarımların daha sonra daha detaylı alt seviye tasarımlarının yapıldığı görülür. Daha alt seviyelerinin açıldığı, bunların girdilerini-çıktılarını ve beklentilerinin yazıldığını söylenebilir. Sonrasında kodlamaya geçilir. Buraya kadar şelale modeli ile benzerlikler söz konusudur. Aşağı doğru akan bir proje yönetimi söz konusudur. Buradan sonra yukarı doğru çıkılmaya başlanır. Birim testleri yapılır. Her üretilen modülün testi yapılır. Daha sonra bu modüllerin/alt seviye tasarım ürünlerinin birbiri ile çalışma durumu, entegrasyon testleri yapılır ve kabul testleri aşamasında müşterinin kabul edip etmemesi ile ilgili müşteriye gidilir. Müşteri uygulamayı test eder. Sonra bakım başlar. Bu yaklaşımın diğer bir özelliği de, şekilden görüleceği üzere aynı hizada olan aşamaların birbirini karşılamasıdır. Detaylı tasarım yapıldı. Bunun hemen karşısında kodlama bittikten sonra birim testleri yapılır. Yapmış olduğumuz tasarıma ait testler yapılır. Üst seviye tasarıma ait entegrasyon testleri yapılır. Her bir alt modülün birbiri ile uyumlu çalışıp çalışmadığı test edilir. İhtiyaç analizleri müşteriden istenir ve nelere ihtiyaç olunduğu çıkarılır. İhtiyaçların ise kabul testleri yapılır. “Evet o ihtiyaçlar sağlandı ve tamamdır, uygundur” şeklinde onunla ilgili test senaryoları hazırlanır. Planlamanın da bakım aşamasında karşılığını görüyoruz. Yaptığımız planlamaya uygun mu? Bakım aşamasından gelen bilgiler ile bu sorunun cevapları aranır. V-Şeklinde model aslında biraz daha alta inip yukarı çıkan ve her aşamasının karşılığının olduğu bir modeldir. “Bir şey yapıldı ama bunun karşılığı doğru mudur?” sorgulamasının yapıldığı, en alta kadar inip kodlamaya kadar inip sonra da yukarıya doğru sistemi taşıyan bir yapıya sahiptir.

SCRUM

 
Scrum (engl. "itişip kakışma“), yazılım geliştirme ve yazılım Mühendisliği'nde bir uygulama geliştirme çerçevesidir. Atik yazılım geliştirme yöntemi olarak çevik yönetim ve proje yönetimi'nde karmaşık bir ortamda ürünleri geliştirmek, sunmak ve sürdürmek için bir çerçevedir. Bu geliştirme çerçevesinin temel özelliği gözlemci, geliştirmeci ve tekrara dayalı olmasıdır. Birçok modern yazılım projesinin oldukça karmaşık olduğu ve en baştan tümünü planlamanın zor olacağı şeklindeki bir varsayımdan hareket eder. Bu karmaşıklığı üç ilke ile azaltmaya çalışır. Şeffaflık projedeki ilerlemeler ve sorunlar günlük olarak tutulur ve herkes tarafından izlenebilir olması sağlanır. Gözlem ürünün parçaları ya da fonksiyonları düzenli aralıklarla teslim edilir ve değerlendirilir. Uyumlanma ürün için gereksinimler en baştan bir defalığına belirlenmez, bilakis her teslimat tekrar değerlendirilir ve duruma göre uyarlamalar yapılır. Amaç başlangıçta hayal edilen ve tasarlanana uyan bir ürünün, hızlı, ucuz ve kaliteli şekilde üretilmesidir. Tasarlanan ürünün gerçekleştirilmesi, müşteri/kullanıcı tarafından mümkün olduğunca detaylı şekilde hazırlanmış bir talepler listesinin aşama aşama gerçekleştirilmesi biçiminde yapılmaz. Bunun yerine müşteri/kullanıcı tarafından istenilen ve tanımlanan işlevler, iki ya da dört haftalık "Sprint" adı verilen dönemler içerisinde geliştirilir ve yeniden gözden geçirilir. Bu kullanıcı bazlı gereksinim tanımı Kullanıcı Hikayesi olarak nitelenir ve özellikler defterinde yer alır. Her Sprint sonunda yazılımın fonksiyonel bir parçası bitmiş ve müşteriye teslim edilebilir bir durumda olur. Scrum Çevik yazılım geliştirme prensiplerini hayata geçiren bir yöntemdir. Scrum karmaşık projelerin yönetimi için bir çatıdır (Çatı anlayışı bitmiş bir program değil, yazılımın bir çerçevesidir).
•	Modellerin Karşılaştırılması
Şelale modelinin en zayıf yönü olan ve geri dönüşe izin vermeyen yapı, çoğu zaman önceki adımlarda yaşanan problemler yüzünden geri dönülmeyi gerektirir. Özellikle yazılım gibi esnek bir yapıdaki üretimin çok defa bu şekilde ihtiyaçlarda ve dolayısıyla analiz, tasarım gibi ilerleyen adımlarda değişikliklere ihtiyaç duyması yeni modellerin çıkmasına sebep olmuştur. Diğer sistem gelişim modellerine karşın V-Modelin kullanıcıları V-Modelin geliştirimine ve V-Modelin bakımına katılır. Bir değişim kontrol tablosu açık olarak V-Modelin sürekliliğini sağlar. Sistem geliştirimi ve testi boyunca alınmış tüm değişik sorguları ve haftalık, günlük her değişime değişim kontrol tablosu karşılık gelir. V-modeli iş adımlarında ve aktivitenin nasıl gerçekleştirileceği konusunda kesin bir destek sağlar, olayların bir iş adımını tamamlamak için ihtiyaçlarını açıkça tanımlar. Bu iş adımı her bir aktivite şeması talimatlar, tavsiyeler ve aktivitenin ayrıntılı açıklamalarını içerir. Scrum diğerleri aksine yeni bir projede ya da klasik yöntemlerle başlamış bir projeyi kurtarmaya uygundur. Scrum temelde yazılım geliştirme yönetim olarak görülür ancak diğer metodlarla da basit kombine yapılabilir. Küçük takımları iletişim ve bilgi değişimine teşvik eder. Teknolojik değişimleri ve kullanıcı gereksinimleri için uyarlanabilirlik sağlar.
•	Hangi Projede Hangi Modeli Kullanmalıyız?
Büyük ya da birbirine bağımlı projelerde Scrum kullanılmalı. Scrum takımı 5-8 kişiden oluşturulduğundan büyük projelerde aynı zamanda birden fazla Scrum takımı (katman) uluşturulur ve Sprint aynı anda başlar ve sonuçlar Sprint değerlendirme toplantısında sunulur. Takım kordinasyonunu sağlamak için, her takım haftada 1/2 toplantı yapar (Scrum of Scrums), Scrum kurucularında Jeff Sutherland bir Scrum projesinde 800 kişinin çalışabileceğini belirtir. V süreç modelinde kullanıcı yazılım projesi içerisinde yer almaktadır. Üretim ve sınamaları erken aşamalarda uygulanmaktadır. Ayrıca sadece son ürünlerde değil tüm teslim edilebilir ürünlerde uygulanabilir. Proje ekibi tarafından takibi kolaydır. Kullanımı da kolaydır. Kullanımı ve anlaması kolay olan çağlayan yaşam-döngü modelin yönetimi de basittir. Gereksinimleri iyi anlaşılmış projelerde iyi çalışır. Karmaşık projelerde iyi çalışmaz.kullanıcı süreç içerisnde yer almaz ve bu durum gereksinimlerin doğru anlaşılmasını önler ve yazılımın tesliminden sonra geri dönüşleri çoğaltır. Bu geri dönüşler maliyeti büyük oranda artırır. Kodla ve düzelt modeli kontrollü değildir. Herhangi bir kaynak planlaması yoktur. Herhangi bir takvime bağlı değildir. Büyük projeler için uygunsuzdur. Hataları bulunması çok zordur. Maliyetler çok yüksek olabilir. Müşteri ihtiyaçlarını karşılayamayabilir. Kodların esnekliği yoktur sonradan değiştirilmeye imkan tanımaz.
•	Scrum Günümüzde Neden Popüler?
Zaman ve maliyet konusunda tasarruf sağlar. Gereksinimlerin tam olarak belirlenemediği ve karmaşık bir ortam bulunduğu zamanlarda en uygun modeldir. Kullanılması kolaydır. Sıklıkla yapılan toplantılarla sürecin kontrol edilmesi ve değişikliklerin takip edilmesi çok kolaydır. Müşteriden sürekli geri bildirimler alındığı için hatalar erken fark edilerek hızlıca düzeltilir. Günlük toplantılar sayesinde ekip içinde bireysel verimlilikte kolayca takip edilir. Aynı zamanda ekip üyelerinin yaşadığı sıkıntılar hızlıca tespit edilip giderilebilir. Müşterinin kullanımına sürekli bir prototip çıkarılarak gereksinimleri daha iyi karşılanır. Herhangi yazılım geliştirme projesi için uygulanabilir. Ayrıca scrum sadece yazılım geliştirmeler için değil her türlü proje için uygulanabilir bir yöntem.



•	Kaynakça

YAZILIM YAŞAM DÖNGÜSÜ (SDLC) VE MODELLERİ | by Tunay TOKSÖZ | Medium
Yazılım Geliştirme Modelleri, Yazılım Yaşam Döngüsü(SDLC)YBS (ybsansiklopedi.com)
Yazılım Geliştirme Yaşam-Döngü Modelleri | by Hakan ÇAM | Medium
Yazılım Süreç Yönetim Modelleri ve Karşılaştırılması – Fikir Jeneratoru
Yazılım Geliştirme Yaşam Döngüsü | İŞ KULÜBÜ (iskulubu.com)
Yazılım Yaşam Döngüsü Temel Aşamaları (Software Development Life Cycle Core Processes) | by Prof. Dr. Deniz Kılınç | Medium
Yazılım Yaşam Döngü Modelleri. Yazılım Yaşam Döngüsü Nedir? | by Ömer Harun Çetin | Medium
V-Model - Vikipedi (wikipedia.org)
Scrum - Vikipedi (wikipedia.org)
Yazılım geliştirme - Vikipedi (wikipedia.org)
